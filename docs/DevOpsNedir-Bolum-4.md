# DevOps Nedir? Bölüm 4
## DevOps Denemeye İkna Etmek

Zaman içersinde bir çok girişimci yada meslektaşım ile konuşurken, sık sık nereden başlamaları gerektiğini soruyorlar. “DevOps harika geliyor,” diyorlar, “ama ilk adım ne?” ya da “Patronum DevOps yapmamıza karar verdi ve bizi DevOps ekibine dönüştürdü, ama ne yapmamız gerekiyor?”

Herkesin DevOps yolculuğu farklıdır hem bireysel olarak, hem ekip düzeyinde, hem de şirket özelinde. Hangi DevOps unsurlarının size en çok fayda sağlayacağını seçecek ve bunları ekibinize uygulayacaksınız. Ancak kesin olan bir şey var. Bu süreci tek başınıza başaramazsınız. Ekibinize yeni bir düşünme şeklini zorla benimsetmeye çalışırsanız, DevOps dönüşümünüz başarısız olur. Önce iş arkadaşlarınızı ikna etmeniz gerekir. DevOps’un faydalarını anlatmalı ve organizasyonu yeni olasılıklar için harekete geçirmelisiniz.

Bu hafta, insanların neden değişimden hoşlanmadığını inceliyor, ikna becerilerinizi geliştiriyor, DevOps’u liderliğe açıklama pratiği yapıyor ve şüpheci zihinlere nasıl yanıt verebileceğinizi inceliyoruz. 

## Değişimden Korkmak

İnsanlar değişimden hoşlanmaz, çünkü beynimiz böyle çalışır. Alışkanlıklar güçlüdür çünkü verimlidir. Beyniniz daha az düşünerek aynı üretkenliği sağlar. Beyniniz bilgi işlemekte olağanüstü derecede yeteneklidir. Konfor alanını terk etmek her zaman zor olmuştur. 

Psikoloji, insanların değişime neden bu kadar direnç gösterdiği konusunda bilgiler sunar. Eylemsizlik güçlüdür ve değişim pahalıya patlar. İnsanlar, bulundukları yolda kalma eğilimindedir çünkü yön değiştirmek çaba ister. Yola devam etmek ise daha kolaydır. Mevcut durumdan kurtulup yeni bir yöne ilerlemek çok fazla beyin enerjisi gerektirir. Yeni bir şey öğrenirken neden biraz daha fazla acıktığınızı fark ettiniz mi? 

Değişime karşı dirençteki bu “eylemsizlik” etkisine ek olarak, insanların değişimden korkmasına neden olan iki önemli faktör daha vardır.

Geçmiş deneyimler: Organizasyonunuzdaki her birey işe, başarılar, başarısızlıklar ve korkularla dolu bir geçmişle gelir. Bazı kişiler geçmişte yapılan değişimlerin başarısızlıkla sonuçlandığını görmüş olabilir. Başarısızlık can yakar. Bazı iş arkadaşlarınız büyük bir başarısızlık sonrası işlerini kaybetmiş bile olabilir. Bu tür deneyimlerin tekrarlanması korkusu kolay kolay kaybolmaz.

Belirsizlik: Beyniniz belirsizliği tehdit olarak algılamaya meyillidir. Evrimsel olarak bu eğilim, insanların hayatta kalmasına yardımcı olmuştur ve günümüzde hâlâ sürmektedir. Değişim genellikle bir gecede gerçekleşmez ve bu da insanların sonuçları bilmeden hareket etmelerini gerektirir. Bu durum çatışma yaratabilir. Kimi zaman bu çatışma içsel olur kişi, başarısızlık korkusunu ve başarı ihtimalini tartar. Diğer zamanlarda ise bu çatışma, insanlar arasında yüzeye çıkar. Bir kişi değişime hızla uyum sağlarken, bir diğeri daha yavaş uyum sağlayabilir ve bu geçiş süresi ilişkileri zorlayabilir.

Doğal değişim korkusuna rağmen, değişime ayak uydurmak bir işletmenin hayatta kalması açısından kritik önemdedir. Direnç gösteren şirketlerin sonunda başarısız olduğu birçok örnek vardır. Örneğin dünya müzik devi bir şirket çağın gereksinimlerine ayak uydurumadı ve batmanın eşğine geldi. Sonra bir anda spotify ortaya çıktı bir çok başarısız deneyimden sonra sıradışı ve sektöre etki yaratan bir hizmet ortaya koydu. 

Malum müzik devi yöneticileri aptal değildi kesinlikle değillerdi. Ancak onlar ve diğer pek çokları, gidişatı doğru okuyamadılar. Müşterilerle doğru iletişimi kuramadılar ve nihayetinde, işlerini pazarın taleplerine uyarlayamadılar.

## Etrafınızdakileri DevOps'u Anlatmak yada İkna Etmek

Empati güçlü bir araçtır ve çevrenizdeki insanların korku ve şüphelerini gerçekten anlamak, DevOps dönüşümünüzün başarılı olmasına büyük katkı sağlayabilir. Yalnızca ekip arkadaşlarınızın potansiyel endişelerini kabul etmek bile, onların kaygılarını hafifletmekte ve DevOps’un sunduğu yeni olasılıklar konusunda heyecan duymalarını sağlamakta etkili olabilir.

Doğal insan direncini yönetmenin yollarından biri, onu anlamak ve beklemektir. Ardından ikna becerilerinizi geliştirmeniz gerekir. Ben iknayı, hedef kitlenize uygun şekilde uyarlanmış bir mesaj olarak görmeyi tercih ediyorum. Yani, fikri onların anlayabileceği şekilde sunmak. Bu, her kişi için ayrı ayrı argümanlar oluşturmanız gerektiği anlamına gelmez. Bunun yerine, insanların problem çözme biçimlerine göre en yaygın dört liderlik tarzını dikkate alarak yaklaşmalısınız. Myers-Briggs kişilik tiplerine dayanan bu dört stil: vizyonerler, stratejistler, yöneticiler ve danışmanlardır. Elbette bu kategoriler insanları biraz fazla geneller, ancak en inatçı kişileri bile ikna etmenize yardımcı olabilir yada olmayabilir :) 

DevOps’u yöneticilere, iş arkadaşlarınıza, çalışanlara ve iş paydaşlarına anlatırken bu dört kişilik tipini aklınızda bulundurun. Her bir kişilik tipi şu yaklaşımlarla daha iyi ilişki kurar.

Vizyonerler için umut ve hayal gücü: Bu kişiler entelektüel olarak oldukça meraklıdır. Verileri görmek isterler, ancak aynı zamanda henüz var olmayan bir teknoloji dünyasını da duymak isterler kendi fikirlerini inşa edebilecekleri bir dünya. DevOps başka şirketlerdeki süreçleri nasıl iyileştirdi? Büyük avantajları neler? Onlara bu bilgileri verdikten sonra ilk tereddütlerini aşmaları kolaylaşır. Onları “zihinsel saksılar” gibi düşünebilirsiniz: Onlara biraz fikir tohumları verin, onlar da sizi ikna edecek argümanları büyütsün.

Stratejistler için yüksek düzeyde bir plan: Bu kişiler için ayrıntılara çok da inmeniz gerekmez. Bu hızlı düşünen insanlar yaratıcı problem çözücülerdir. Aynı zamanda risk alan bireyler oldukları için ikna edilmeleri en kolay gruplardan biridir. DevOps’a geçişi heyecan verici bulurlar ve doğal merakları sizi desteklemelerini sağlar. Sadece katkıda bulunmaları için onlara alan tanıyın. Muhtemelen sürecin nasıl ilerlediğini ve nasıl katkı sunabileceklerini bilmek isteyeceklerdir ve başkalarını da ikna etmeye yardımcı olacaklardır.

Yöneticiler için detaylı yönlendirme:  Bu kişiler görevi yerine getirmekle sorumludurlar. Titiz, güvenilir ve düzenlidirler. DevOps’un sistemin sorunsuz çalışmasını sağlama noktasında ne kadar pratik bir yaklaşım sunduğunu vurgulayın. Yazılımın sevkiyat gereksinimlerinden başlayarak her şeyi kapsadığını anlatmak etkili olacaktır.

Danışman tipi kişilikler için duyguya hitap eden yaklaşım: Bu kişiler için en etkili ikna aracı duygudur. Genellikle bakıcı rolünde olan bu kişiler, her zaman insanları önceliklendirir. DevOps’un iletişimi nasıl yumuşattığını, kişiler arası sürtüşmeleri nasıl azalttığını ve iş birliğini nasıl artırdığını anlamaları, korkularını hafifletecektir.

DevOps dönüşümünde desteğini almanız gereken grupların başında üst yönetim gelir. Diğer gruplar çabanızı sabote edebilir ve gizli sürtüşmeler yaratabilir, ancak yalnızca yöneticiler tüm projeyi tamamen durdurabilir hem de sadece birkaç cümleyle.

Daha önceki makalemde ekiplerinde darboğazların nasıl tespit edileceğinden bahsetmiştim. Bu bilgiler, DevOps dönüşümünüz için kritik öneme sahiptir. Yöneticiler genellikle vizyona, büyük resme odaklanır; ama aynı zamanda veriyi de severler. Heyecanınızla onları yakalayabilir, ardından veriler, analizler ve bir planla onları kazanabilirsiniz.

Üst yönetimin desteğini kazanmak büyük bir zaferdir. Onlar olmadan sanki boşa kürek çekmeye benzer. Üst yönetimin desteği, dönüşüm sürecini hızlandıracak avantajlar sağlar. Bütçeyi ve insan kaynağını kontrol ederler. Hızlı kararlar alabilirler. Ayrıca, eğer bir ya da iki kişiyi ikna etmeyi başarırsanız, büyük fark yaratabilirsiniz.

Yöneticilere DevOps’un değerli bir girişim olduğunu ikna edebilirseniz, yönetim kurulunun içinden diğerlerini ikna etmenize yardımcı olurlar.

Bu insanları sadece vizyonla ikna edemezsiniz. Onların şirket hakkındaki hayallerine ve korkularına da dokunmanız gerekir. Yöneticilerin karşılaştığı baskıları düşünün hem içeriden hem de dışarıdan. CEO’nuz şirketi kazandıran kar ettiren kişi olmak ister. CTO’nuz, rakiplerinize karşı teknolojik ve stratejik anlamda fark yaratmak ister. Bu süreçleri iyi anlayın, onların yerine kendinizi koyun ve destekleyici kanıtlarla yaklaşın.

## Dalga Etkisi Yaratmak

Groundswell kelimesini seviyorum çünkü DevOps anlatırken bu kavram görsel olarak da çok şey ifade ediyor. Bir groundswell, sahile ulaşmadan önce yavaşça ama kararlı şekilde büyüyen bir okyanus dalgasıdır. Önüne geçilemez. İşte Sistemci yada yazılımcılardan oluşan ekibinizin gücü de böyle bir şey olabilir. Onları kazanırsanız, kültüre, felsefeye ve yaklaşıma olan inançları ile sizi destekleyeceklerdir.

Sessiz bir sahilde oturduğunuzu ve uzakta küçük bir dalganın büyüyerek size doğru geldiğini hayal edin. Önünde durmak imkânsızdır. Şüpheci arkadaşkları ikna ederken şu üç taktiği kullanabilirsiniz.

Sorular sorun: Ekip şu anda neyle mücadele ediyor? Zorluk noktaları neler? DevOps bu noktaları nasıl çözüme kavuşturabilir? Eğer zaten kod yönetimi, sürümleme, üretim dağıtımı gibi şeyleri iyi yapıyorlarsa, sürekli entegrasyon ve dağıtımdan bahsetmek ilginç gelmeyebilir. Bunun yerine, operasyon ekiplerinden log alma gibi işlemlerin ne kadar zorlayıcı olduğunu anlatın.

Somut öneriler sunun: Teknik adamlar kanıta dayanır. Aynı zamanda, bir şeyleri nasıl çözmeyi planladığınızı da duymak isterler. Sadece büyük fikirlerden bahsedip somut bir strateji sunmazsanız, konuşma boşa gidebilir. Öncelikle çözmek istediğiniz sorunları belirleyin. Daha önce anlattığım geliştirme sürecindeki israf noktalarını bulduysanız, bu size iyi bir başlangıç noktası sunar. Yoksa bile birkaç DevOps yaklaşımı belirleyip süreci iyileştirmeye yönelik fikirlerle gelin.

Ekibin denemesine izin verin: Şirketinizi DevOps’a ikna etmenin en iyi yollarından biri, bunu sadece kelimelerle değil, küçük uygulamalarla göstermek. Mühendislerin küçük projelerde DevOps yaklaşımını denemelerine izin verin. Bu sayede somut faydayı kendileri görürler. Bazen izin istemektense, başarı gösterip affedilmeyi beklemek daha iyi bir yöntemdir. Küçük başlayın ama sonucu mutlaka anlatın.

Farklı profilleri hatta inatçıları ikna etmek gerekebilir. Sosyologlar, insanların yeni fikirleri nasıl benimsediğini anlamak için "benimseme eğrileri"ni kullanırlar. Bu eğriler yıllar içinde birçok sektör ve amaç için uyarlanmış olsa da, ilk olarak 1957 de ortaya çıkmıştır. 

Orijinal eğri, insanları şu beş gruba ayırmıştır:

  Yenilikçiler
  Erken benimseyenler
  Erken çoğunluk
  Geç çoğunluk
  Benimsemeyenler

DevOps’un en büyük ve en önemli kısmı “insan”dır. Eğer teknik biriyseniz, ikna becerilerine bu kadar vurgu yapılması size biraz çocukça hatta gereksiz gelebilir. Bu düşüncede yalnız değilsiniz. Organizasyonlarla yaptığım çalışmalarda birçok arkadaşın DevOps'a ilk yaklaştığında benzer bir tepki verdiğine tanık oldum.

Ancak bu haftanın amacı, organizasyonunuzu DevOps ilkelerine göre dönüştürmeniz için gerekli araçları size sunmaktır. Bu araçlardan biri de ikna becerisidir. DevOps, tıpkı Agile gibi geniş kapsamlı bir felsefedir. Bin farklı şekilde uygulanabilir. Ancak DevOps’un uygulanma şekli değil, sonuçları önemlidir. Ve bu sonuçlar tamamen sizin müşterilerinize, kurum kültürünüze ve sektörünüze bağlıdır. Sizin göreviniz DevOps’un tüm yönlerini anlamak, işe yarayan parçaları seçmek ve geri kalanını kenara koymaktır. Seçimleriniz kalıcı olmak zorunda değildir. Hiçbir şey öyle değildir. Ama bu seçimler, size en iyi sonuçları verecek DevOps bileşenlerine odaklanma imkânı tanır.

Şirketinizde biriyle DevOps hakkında konuşurken, şunu unutmayın: Bu felsefenin büyük kısmı iş birliği üzerinedir. Tek doğru yol ya da olmazsa olmaz kural yoktur. Esnekliğe açık olun. Bu da ikna süreçlerinde insanları sürece daha kolay dahil etmenizi sağlar.

Park yönetimi ve ulaşım planlamasında “istek yolları (desire paths)” diye bir kavram vardır. Toprak üzerinde aynı yerden tekrar tekrar geçen insanlar ya da hayvanlar doğal patikalar oluşturur. Bu yollar, en verimli rotalar olarak zamanla belirginleşir.

İletişim de tıpkı bu “istek yolları” gibi işler. Kimin kiminle en iyi iletişim kurabileceğini önceden bilmek zordur. Bu zamanla ve gözlemle öğrenilir. Bazı insanlar doğal iletişimcidir, ancak etkili iletişim herkesin pratikle geliştirebileceği bir beceridir.

İkna yeteneğiniz doğuştan gelmiyorsa endişelenmeyin. Bu süreçteki ilk görüşmeleriniz büyük ihtimalle bire bir veya bire iki şeklinde gerçekleşecektir. Kalabalık gruplara sunum yapmanız gerekmez. Ancak yine de bir ekip arkadaşınızla DevOps hakkında konuşmadan önce şu iki şeyi mutlaka yapmalısınız.

Hazırlık yapın: Kiminle konuşacağınızı bilin ve onların sorularını veya kaygılarını tahmin etmeye çalışın. Böylece hazırlıksız yakalanmazsınız. Beklenmedik bir soru gelirse, “Harika bir soru, biraz araştırayım ve sana geri döneyim” demeye hazır olun.

Pratik yapın: Ne söylemek istediğinizi, nasıl söyleyeceğinizi ve en önemlisi, dinleyicinizin ne düşünerek ayrılmasını istediğinizi bilin. Ne söyleyeceğinizi not alın, maddeler hâlinde yazın, aynanın karşısında pratik yapın ya da doğrudan bir yöneticiye sunum yapar gibi alıştırma yapın. Bu sizi daha özgüvenli yapar ve yeni bir geliştirme felsefesini anlatırken daha rahat hissetmenizi sağlar.

## “Neden?” Diye Sormak

Toyota’da geliştirilen “5 Neden (5 Whys)” tekniğini duymuş olabilirsiniz. Bu, bir sorunun kök nedenini bulmak için yapılan bir egzersizdir. Genellikle kaizen, yalın üretim ve Six Sigma gibi proje yönetimi yaklaşımlarında görülür. “Kök neden” kavramı biraz eskimiş olsa da, bu yöntem hâlâ problemleri düşünmek için etkili bir yoldur.

Aşağıda, biri DevOps hakkında şüphelerini dile getirdiğinde kullanabileceğiniz bazı “neden” sorularına örnekler...

## DevOps’u benimsemekte neden tereddüt ediyorsun?

Çünkü Agile'ı gördüm. Ne farkı var?

## Agile neden başarısız oldu?

Çünkü yüzeysel olarak uyguladık ama yazılım geliştirmeye gerçekten adapte olmadık.

## Ekibin neden Agile olmayı başaramadı?

Çünkü yayın takvimini satış ve pazarlama belirledi ve biz müşteri geri bildirimlerine dair hiçbir içgörüye sahip değildik.

## Diğer departmanlarla veya müşterilerle neden iletişim kuramadınız?

Ürün sahipleri birer “bekçi” gibi davrandı ve herkes kendi alanında kaldı.

## Bu başarısızlıktan neden ders alıp, satış ve pazarlamayı mühendislik toplantılarına davet etmiyoruz?

Bu belki mühendislik süreçlerine dair farkındalık yaratabilir.

## Neden ürünlerin düzenli aralıklarla yayınlanmasını sağlayacak "feature flags" kullanmıyoruz?

Sürekli teslimat için işe yarayabilir. 

# Nedenler ve Sonuçlar
Çoğu zaman sorunlar kendilerini açıkça göstermez. Biri DevOps’a karşı çıkıyor gibi görünebilir ama aslında işini otomatikleştirmekten korkuyor olabilir. Ya da çaba sarf edip sonunda yöneticiden “hayır” cevabı almak istemiyordur. Bu direncin altında yatan asıl korkuları anlamak, onların kaygılarını gidermek ve ekibi birleştirmek için size ipuçları verir.

DevOps’a karşı açıkça karşı çıkan biriyle karşılaşırsanız ister çabalarınızı baltalasın ister sizi doğrudan eleştirsin bunu kişisel algılamayın. Bu tür tepkiler genellikle korkudan kaynaklanır. Bilinmezlikten, başarısızlıktan, başarıdan ya da önemsizleşmekten. O kişinin korkusuna empati göstererek ve kök nedenini nazikçe keşfetmeye çalışarak, ekibinizdeki en karamsar arkadaşlar dışındaki herkesi ikna edebilirsiniz. 
